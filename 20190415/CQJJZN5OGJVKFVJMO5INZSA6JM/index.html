<html><header><meta charset="utf-8"><title>我沒有被煽惑 - 陳也</title></header><body><h1>我沒有被煽惑 - 陳也</h1><p>我沒有被煽惑。嗨各位，早晨，早晨，雖然當年被跣，滑了一大跤，之後無得做特首，但我沒有需要求情，喔，不，是陳情。我沒有敵人，不過呢，如果被我知道邊個跣我，實搵佢找數，找到2047！人有120歲命，羅局長係唔會呃人嘅呵。<br><br>我會煽惑去煽惑？至奇！邊個煽到我？朋友嗎？我邊度有朋友啫？眾籌那個嗎？係喎，我醒起了，佢就係施政報告裏面做主角的五歲小朋友。你以為五歲小朋友財力有限公司，冇錢做眾籌？你當劉公子無到咩！<br><br>我好似有被線劃。我從倒掛國旗的西環行埋去，個地產商就好似見到神咁，幫我掃晒高層單位，劃晒「已售」，又幫我計過數，慳到幾多印花稅。真係多謝特首，免我地N咁多個億，與她同行，夾啱天線，一手筍盤，發硬大財，真係好爽。<br><br>我沒可能被線劃，我作為特首，條紅線係我手上，只有我劃人，冇人劃我！除咗習總！</p></body></html>