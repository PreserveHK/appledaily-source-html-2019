<html><header><meta charset="utf-8"><title>林子善見B女感動爆喊</title></header><body><h1>林子善見B女感動爆喊</h1><p>林子善太太Kary昨日凌晨在東區醫院順產誕下女兒「小乖乖」，子善昨午到醫院探望妻女，他開心表示太太僅花50分鐘便完成整個分娩過程，B女重6.3磅，鼻似媽咪，樣似爸爸。子善說：「老婆怕痛想開刀，不過醫生話佢試過切大腸，想佢試順產，太太冇用麻醉藥，冇無痛分娩，淨係吸笑氣，用咗25分鐘就生咗。」</p><p>林子善指原想親手剪臍帶，但被助產士快手剪了，不過心情激動，要在太太面前忍着淚水：「護士吩咐佢去隔籬床等5分鐘時，我喊到成個口罩濕晒，當時我覺得好無助，大家要對媽咪好啲，母愛好偉大。」他笑言家中現有外母、姐姐、陪月三大高手，自己只能當保安員。<br>採訪：張明<br>攝影：陳慧安</p></body></html>